---
lang: it
---

_2021-03-23_

Richard M. Stallman, conosciuto anche come RMS, è da tempo una mina vagante nella comunità del software libero. Ha spesso mostrato comportamenti misogini, transfobici e discriminanti nei confronti dei disabili, in aggiunta ad altre gravi accuse di scorrettezze. Questo genere di pensiero e di comportamenti non ha posto nel software libero, nei diritti digitali e nelle comunità tecnologiche. In seguito al suo recente reintegro nel consiglio direttivo della Free Software Foundation, chiediamo che l'intero consiglio della FSF si dimetta e che RMS venga rimosso da tutte le posizioni di leadership.

Noi, i firmatari, crediamo nell'assoluta necessità dell'autonomia digitale e nell'enorme ruolo che la libertà degli utenti riveste nella protezione di diritti umani fondamentali. Per poter realizzare le promesse di tutto quello che la libertà del software rende possibile, ci deve essere un cambiamento radicale all'interno della comunità. Noi crediamo in un presente e in un futuro dove tutta la tecnologia responsabilizzi - e non opprima - le persone. Noi sappiamo che questo è possibile solo in un mondo in cui la tecnologia viene costruita per rispettare i nostri diritti fin nei suoi aspetti più fondamentali. Nonostante queste idee siano state rese popolari in varie forme da Richard M. Stallman, egli non parla per noi. Non condoniamo le sue azioni e le sue opinioni. Non riconosciamo né la sua leadership, né la leadership della Free Software Foundation come la conosciamo oggi.

C'è stata fin troppa tolleranza nei riguardi delle ripugnanti idee e comportamenti di RMS. Non possiamo continuare a permettere che una persona distrugga il senso del nostro lavoro. Nelle nostre comunità non c'è spazio per persone come Richard M. Stallman e noi non continueremo a subire il suo comportamento, a dargli posizioni di leadership o a considerare accettabile lui o la sua dannosa e pericolosa ideologia.

**Chiediamo la rimozione dell'intero consiglio direttivo della Free Software Foundation.** Queste sono le persone che per anni hanno dato potere e sostegno a RMS e lo dimostrano nuovamente, permettendogli di tornare nel direttivo FSF. È tempo per RMS di compiere un passo indietro dalla comunità del software libero, dell'etica tecnologica, dei diritti digitali e delle comunità tecnologiche, perché non può fornirci la leadership di cui abbiamo bisogno. **Chiediamo inoltre che Richard M. Stallman venga rimosso da tutte le posizioni di leadership, compreso il Progetto GNU.**

A tutti coloro che sono nella posizione di poterlo fare chiediamo di smettere di sostenere la Free Software Foundation. Rifiutatevi di contribuire a progetti legati a FSF e RMS. Non partecipate o prendete parte a eventi FSF o che accolgono RMS e la sua intolleranza. Chiediamo a tutti coloro che collaborano a progetti di software libero di prendere posizione contro il bigottismo e l'odio nei loro progetti, e di farlo spiegando a voce alta perché alla comunità e alla FSF.

We urge those in a position to do so to stop supporting the Free Software Foundation. Refuse to contribute to projects related to the FSF and RMS. Do not speak at or attend FSF events, or events that welcome RMS and his brand of intolerance. We ask for contributors to free software projects to take a stand against bigotry and hate within their projects. While doing these things, tell these communities and the FSF why.

[Abbiamo elencato diversi incidenti pubblici relativi al comportamento di RMS][1]. Alcuni di noi hanno le proprie storie da raccontare riguardo RMS e le interazioni con lui, cose che non sono state raccolte in thread di e-mail o in un video. Speriamo che leggiate quanto è stato condiviso e che consideriate il danno che ha apportato alla nostra comunità e agli altri.

[1]: https://rms-open-letter.github.io/appendix

Per firmare, inviate un e-mail a digitalautonomy at riseup.net.
