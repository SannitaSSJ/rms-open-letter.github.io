---
lang: it
---

RMS è noto per maltrattare le donne e farle sentire a disagio, insicure e non benvenute. Per gli incidenti relativi a RMS e al MIT, vedi [0].

[0]: https://selamjie.medium.com/remove-richard-stallman-appendix-a-a7e41e784f88

Le opinioni di RMS sulle leggi che puniscono lo stupro e il sesso con minori sono state pubblicamente discusse nell'autunno 2019, quando Selam G scrisse a proposito.[1] Sono agghiaccianti in particolare i commenti di Stallman riguardo le accuse fatte a Marvin Minsky di aver stuprato Virginia Giuffre, una delle vittime dei traffici di esseri umani di Jeffrey Epstein, affermando che «lo scenario più plausibile è che lei si fosse concessa a lui in modo del tutto volontario».[2] RMS ha inoltre commentato che non fosse una «violenza sessuale» perché «"violentare" presume che lui abbia fatto ricorso alla forza o alla violenza», mentre il resoconto in oggetto «non dice niente del genere. Solo che hanno fatto sesso».[3] Piuttosto che continuare a discutere di questo, concentriamoci invece sul suo sito personale, dove pure ha condiviso opinioni in base ai quali i minori siano «del tutto consenzienti».[4] (Nota: nonostante vari articoli abbiano travisato la posizione di Stallman quando si discuteva delle accuse contro Minsky, Stallman ha precedentemente espresso opinioni coerenti con la rappresentazione inesatta.)

[1]: https://web.archive.org/web/20210325013429/https://selamjie.medium.com/remove-richard-stallman-fec6ec210794
[2]: https://web.archive.org/web/20210325013629/https://www.vice.com/en/article/9ke3ke/famed-computer-scientist-richard-stallman-described-epstein-victims-as-entirely-willing
[3]: https://web.archive.org/web/20210325013629/https://www.vice.com/en/article/9ke3ke/famed-computer-scientist-richard-stallman-described-epstein-victims-as-entirely-willing
[4]: https://web.archive.org/web/20210325013706/https://stallman.org/archives/2018-jul-oct.html#23_September_2018_(Cody_Wilson)

RMS regolarmente e ripetutamente fa commenti sulla «disonesta legge che etichetta il sesso con adolescenti come "stupro" anche quando sono consenzienti»,[5] comparando la legge degli Stati Uniti a quella del Sudan e affermando che «la legge USA definice lo "stupro" in modo da includere il sesso consenziente con persone sotto N anni di età (dove N varia)» e che «entrambe le leggi alterano il significato di "stupro"».[6]

[5]: https://web.archive.org/web/20210325013844/https://stallman.org/archives/2017-sep-dec.html#13_November_2017_(Jelani_Maraj)
[6]: https://web.archive.org/web/20210325013942/https://stallman.org/archives/2018-may-aug.html#14_May_2018_(Death_sentence_in_Sudan)

Riguardo il caso in cui una donna abbia fatto sesso con un minore, ha detto «Vorrei che una donna attraente avesse "abusato" di me in quel modo quando avevo 14 anni».[7] Ha affrontato direttamente il tema della pornografia minorile affermando che «realizzare queste foto dovrebbe essere un crimine, ed è un crimine, ma non c'è alcuna ragione di proibire il possesso di copie di foto».[8] Ha difeso la pedofilia, in generale, affermando che «ci sono poche prove per giustificare l'ipotesi diffusa che una partecipazione attiva alla pedofilia sia dannosa per i bambini».[9] (Nota: RMS ha chiesto scusa per questo commento il 14 settembre 2019. [Fonte][10]. Correzione effettuata il 24 marzo 2021, alle 08:50 UTC−4)

[7]: https://web.archive.org/web/20210325014110/https://stallman.org/archives/2015-mar-jun.html#5_June_2015_(Law_being_an_ass)
[8]: https://web.archive.org/web/20210325014131/https://stallman.org/archives/2014-jul-oct.html#26_October_2014_(Prison_for_cartoon)
[9]: https://web.archive.org/web/20210325014249/https://stallman.org/archives/2012-nov-feb.html#04_January_2013_(Pedophilia)
[10]: https://web.archive.org/web/20210325015259/https://stallman.org/archives/2019-jul-oct.html#14_September_2019_(Sex_between_an_adult_and_a_child_is_wrong)

Nel 2015 e 2016, RMS ha scritto tre post sul suo sito riguardo la sindrome di Down. Ha consigliato a chiunque dovesse scoprire di essere incinta di un feto positivo alla sindrome di Down che «il giusto corso d'azione per la donna è di terminare la gravidanza».[11] Ha definito «perversi» le persone che decidono di «completare la gravidanza di feti con la sindrome di Down» e ha detto che non c'è «niente di virtuoso» nell'«[aumentare] il numero di persone con la Sindrome di Down».[12] Ha anche affermato che «quando un feto ha la sindrome di Down, dovresti abortire e riprovare da capo».[13] In almeno una occasione, RMS ha paragonato avere un bambino con sindrome di Down al possedere un animale da compagnia.[14] (Nota: Link 14 aggiungo il 25 marzo 2021, alle 11:33 UTC−4)

[11]: https://web.archive.org/web/20210325014348/https://stallman.org/archives/2016-jul-oct.html#31_October_2016_(Down's_syndrome)
[12]: https://web.archive.org/web/20210325014343/https://stallman.org/archives/2015-jul-oct.html#21_October_2015_(Mistaking_a_fetus_for_a_baby)
[13]: https://web.archive.org/web/20210325014628/https://stallman.org/archives/2016-mar-jun.html#23_April_2016_(Fetuses_with_Downs_syndrome)
[14]: https://web.archive.org/web/20161107050933/https://stallman.org/archives/2016-jul-oct.html#31_October_2016_(Down's_syndrome)

RMS ha passato anni a fare campagne contro l'utilizzo dei corretti pronomi per le persone. Questa è transfobia mal camuffata. Nella versione originale delle GNU Kind Communication Guidelines, ha detto che «ci sono vari modi di esprimere la neutralità di genere con i pronomi di terza persona singolare in inglese; non è necessario utilizzare "they"».[15] Il testo è stato successivamente aggiornato, ma rimane transfobico.[16] La pagina principale del suo sito mostra una dichiarazione per cui «"They" è plurale − per gli antecedenti singolari, usa pronomi singolari di genere neutro».[17]

[15]: https://web.archive.org/web/20181022140126/https://www.gnu.org/philosophy/kind-communication.html
[16]: https://web.archive.org/web/20210325014959/https://www.gnu.org/philosophy/kind-communication.html
[17]: https://web.archive.org/web/20210325014851/https://stallman.org/

[Ritorna alla pagina principale][18]

[18]: https://rms-open-letter.github.io/
